---
title: پلاگین تاریخ جلالی برای جکیل
category: جکیل
tags: اوپن‌سورس مشارکت
uuid: 3813a043-9697-4761-a72b-08612af533e6
---

همونطور که قبلا نوشته بودم بهترین روش مشارکت در عالم متن‌باز رو در نوشتن برنامه‌هایی دیدم که شخصا بهشون نیاز پیدا کردیم. من هم در راه‌ اندازی این وبلاگ به زبان فارسی مشکلاتی با جکیل داشتم. یکی از این موارد پشتیبانی از تاریخ هجری شمسی بود.

جکیل به صورت پیش‌فرض امکانی برای اینکار نداره اما نوشتن پلاگین براش کار ساده‌ایه. پلاگین‌های جکیل به زبان روبی نوشته می‌شن و در فولدر `_plugins` ذخیره می‌شن. ابتدا جستجویی انجام دادم که در عالم روبی چه کتابخانه‌هایی برای پشتیبانی از تقویم جلالی نوشته شده، خوشبختانه قبلا اینکار انجام شده بود.[کتابخانه](https://github.com/aziz/jalalidate) ظاهرا جامعی بنام *jalalidate* روی گیت‌هاب پیدا کردم. از این کتابخانه در پروژه سایت *nerdnews.ir* هم استفاده شده بود. بنابراین کار من ساده شد. یک فیلتر کوچک بنام [Jekyll-jalali](https://github.com/mehdisadeghi/jekyll-jalali) برای جکیل نوشتم و با اضافه کردنش به جکیل روی ماشین خودم تاریخ‌های سایتم رو شمسی کردم. برای اینکار بجای `date` از فیلتر `jdate` که نوشته بودم استفاده کردم.

الانه که بپرسید پس کو این تقویم شمسی؟ این پست که تاریخش هنوز میلادیه؟ خب، پلاگین بدون مشکل روی دستگاه من کارش رو انجام می‌ده اما مساله اینجاست که وقتی از گیت‌هاب برای تولید خروجی جکیل استفاده می‌کنیم در استفاده از پلاگین‌ها محدودیت داریم و فقط امکان استفاده از [تعداد محدودی](https://help.github.com/articles/using-jekyll-plugins-with-github-pages/) از اونها وجود داره. بنابراین فعلا نتونستم از تقویم شمسی در وبلاگم استفاده کنم.

نکته دیگر اینکه من بعد از نوشتن پلاگینم اون رو به فهرست پلاگین‌های جکیل اضافه کردم و برای پلاگین هم یک مخزن روی گیت‌هاب درست کردم و مجوز استفاده و حداقل مستندات لازم رو اونجا نوشتم. اینکار حتی برای پروژه‌های کوچک هم مفیده و اگر کسی قصد استفاده یا توسعه داشته باشه حتما بهش کمک می‌کنه.

خلاصه همین!

