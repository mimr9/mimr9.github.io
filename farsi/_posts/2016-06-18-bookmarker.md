---
title: بوکمارکر
tags: افزونه کرومیوم بوکمارک extension bookmark chromium
uuid: 29e00ded-3fd4-418f-a449-9ccbda0bf92e
category: پروژه
---

من از تگ‌گذاری بوکمارک‌هایم برای جستجوی آنها استفاده می‌کنم. در فایرفاکس جستجو بر اساس تگ آسان است اما در کروم اینطور نیست. برای ساده‌تر کردن جستجوی بوکمارک‌هایم در کروم یک افزونه نوشتم.

# مدیریت داده‌های فردی
وقتی داده‌هایی که ذخیره می‌کنیم افزایش پیدا می‌کند کم کم نیاز به راهی برای مدیریت داده‌ها اهمیت خودش را نشان می‌دهد. راه رایج درست کردن پوشه‌های مختلف و نامگذاری آنها بر حسب موضوع یا تاریخ و مانند اینهاست. هرچند اینکار برای داده‌ها مقدور است (اما فاقد متاداده است که بعدا به آن خواهم پرداخت) اما برای لینک‌ها اینطور نیست. خوشبختانه مرورگرها از گذشته امکان به خاطر سپردن لینک‌های گلچین شده را داشته‌اند ولی برای دسته‌بندی آنها معمولا هم به همان روش پوشه‌سازی متوسل شده‌اند. اما جستجوی آنها برای من همواره مشکل و ناکارآمد بود.

# جستجوی کامل متنی
فایرفاکس و کروم هر دو امکان جستجوی کامل متنی را بر روی لینک‌های ذخیره شده فراهم می‌کنند. هر دو این مرورگرها موقع گلچین (بوکمارک) کردن یک لینک علاوه بر خود لینک، عنوان (title) سایت را هم ذخیره می‌کنند. موقع جستجو هر دوی این مقادیر جستجو می‌شود. فایرفاکس امکان این را دارد که هنگام ذخیره لینک صریحا تگ‌هایی به آن اختصاص بدهیم ولی کروم این امکان را ندارد. راه حلی که من پیدا کرده‌ام اینست که هنگام ذخیره لینک در کروم، عنوان سایت را ویرایش می‌کنم و تگ‌های مورد نظرم را به آن اضافه می‌کنم. این راهکار مشکل کمبود تگ‌گذاری در کروم را برای من حل کرده است.

# کاستی جستجوی گلچین‌ها در کروم
کروم موقع جستجو در نوار آدرسش (omnibox) حداکثر ۶ نتیجه را پیشنهاد می‌کند. این مقدار هارد کد شده است. مشکل من این بود که الگوریتم جستجوی کروم لزوما به بوکمارک‌های من اولویت نمی‌داد و نتایجی هم از اینترنت در مقادیر پیشنهادی می‌گنجاند. بنابراین «بوکمارکر» را نوشتم که بتوانم به صورت اختصاصی فقط گلچین‌ها را جستجو کنم.

# طرز کار بوکمارکر
در نوار آدرس `bb` وارد می‌کنیم و بعد کلمات کلیدی دلخواهمان را تایپ می‌کنیم. بوکمارکر نتایج جستجو و تعداد آنها را در زیر نوارد آدرس نمایش می‌دهد.


{: .center}
!["Something went wrong."](assets/pimg/bookmarker.png "بوکمارکر فقط گلچین‌ها را جستجو می کند.")

# صفحه اختصاصی پروژه
برای اطلاعات بیشتر به ‏‎[صفحه پروژه](projects/bookmarker) مراجعه کنید. افزونه را می‌توانید از ‏‏‬[اپ استور کروم‮‮](https://chrome.google.com/webstore/detail/dogmmdcflcflabibfbecmfgaaobifimo) نصب کنید.
