---
title: مکتوب
tags: افزونه کرومیوم مکتوب extension maktoob chromium
uuid: 20d96df6-7bad-4fbf-b6b1-4263a6585e9f
category: پروژه
---

من وقت زیادی در روز به خواندن مقالات اینترنتی اختصاص می‌دهم و بخش مهمی از معلوماتم را از این روش کسب می‌کنم. برای ساده‌تر شدن خواندن صفحات در کرومیوم یک افزونه نوشتم.

قبلا در مطلب [امکان مطالعه بی مزاحمت در فایرفاکس](distraction-free-reading) قابلیت خواندن بدون مزاحمت در فایرفاکس را معرفی کرده بودم. موزیلا کد این قابلیت را در یک لایبرری جاوااسکریپت بنام [Readability.js](https://github.com/mozilla/readability) منتشر کرده است. از جایی که من بیشتر از کرومیوم استفاده می‌کنم و این قابلیت در آنجا فراهم نبود من یک افزونه کروم بنام «مکتوب» با استفاده از این لایبرری نوشتم. مکتوب را می‌توان از ‬فروشگاه آنلاین گوگل روی کرومیوم یا کروم ‎‬[نصب](https://chrome.google.com/webstore/detail/maktoob/oahgddeaidcccjknakhbamebomknkdfo) کرد. کدش هم روی [گیت‌هاب](https://github.com/mehdisadeghi/maktoob) قرار دارد.

طرز کار با آن هم بسیار ساده است. فقط کافیست روی آیکون آن در نوارابزار کروم کلیک کنید. محتویات صفحه با یک نسخه متنی جایگزین خواهد شد.

ممکن است مکتوب در نمایش بعضی از صفحات مشکل داشته باشد. ممکن است جهت صفحات فارسی درست تشخیص داده نشود و یا اصلا متن را پیدا نکند. اگر این مشکلات در فایرفاکس هم هست می‌توانید آن را روی گیت‌هاب موزیلا گزارش کنید. مثلا مشکل تشخیص راست به چپ بودن صفحات را من قبلا [گزارش](https://bugzilla.mozilla.org/show_bug.cgi?id=1173548) کرده ام که ظاهرا رفع شده است. استفاده از تگ `article` و سایر تگ‌های جدید html کمک زیادی به نمایش صحیح مطالب می‌کند. چون برنامه می‌تواند با خواندن تگ‌ها بفهمد که متن اصلی کجاست، عنوانش چیست و مانند اینها.

نام «مکتوب» را از دوستم علی آیت‌اللهی الهام گرفته‌ام. برای اطلاعات بیشتر به ‏‎[صفحه پروژه](projects/maktoob) مراجعه کنید.

